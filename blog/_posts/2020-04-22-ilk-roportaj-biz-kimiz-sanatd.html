---
layout: post
title: "Biz Kimiz? (İlk Röportaj)"
subtitle: "Her şey bir toz bulutuydu..."
date: 2020-04-22 23:45:13 -0400
background: '/img/posts/01.jpg'
---

<h2 class="section-heading">SanatD nedir?</h2>

<p>SanatD olarak karşınıza çıkan bu oluşumun amacı, dünya üzerinde etkisi olan veya etkisini yitirmiş sanat türleri ve toplulukları adına bilgi paylaşımı sağlamaktır. Bu bilgi paylaşımı, <strong>müzik</strong> gibi fonetik sanat türlerinden,resim ve plastik sanatlar gibi görsel türlerden, endüstriyel sanat türlerinden ve edebiyat gibi duygu-düşünce etkileşimi yaratmayı ve haz duygusunu göreceli olacak şekilde ele almayı amaçlayan sanat türleri sayesinde sağlamayı amaçlamaktadır. Yani aslında SanatD’yi oluştururken amacımız, insanları sanatsal etkinliklerden haberdar etmek ve sanat üzerine bilgi akışı sağlayabilmek olmuştu.</p>

<h2 class="section-heading">Peki SanatD kurucuları kimlerdir ve neden böyle bir alanda olmayı seçmişlerdir?</h2>

<p>SanatD kurucuları iki kişidir. Biri dilbilim okumuş ve dilbilimsel bir çok çalışma içinde bulunmuştur ki o zat ben oluyorum. Aynı zamanda müzisyenim ve hayatımın içinde ister istemez bulunduruyorum. Zaten <strong>Sanat</strong>D’yi oluştururken de düşüncelerimizden biri festivaller,konserler veya herhangi bir müzikal etkinliği de sitemizde duyurabilmek olmuştu ki ilerleyen zamanlarda gerçekleştireceğiz bunları. İki kişi olduğumuzdan bahsettim, bir de üniversite eğitimini matematik-bilgisayar üzerine yapmış olan “vaçot” mahlasıyla benim hayatımda yer etmiş bir insan var. Vaçot da benim müziğe başladığım andan itibaren yanımda olan kardeşim aslında, yani uzun yıllar sanatla iç içe olduk beraber. Sonuç olarak da şimdiye kadar bizim tadına bakabildiğimiz ve bundan sonraki yaşantımızda da tadına bakmak istediğimiz sanat türlerini insanlarla paylaşmak; bilgi verip, bilgi almak için böyle bir bilgi akış platformu oluşturduk.</p>

<h2 class="section-heading">Peki SanatD’de sadece müzikal etkinlikler için mi duyurularınız olacak yoksa diğer sanat dalları için de çalışacak mısınız?</h2>

<p>Hayır. Sadece müzikal etkinlikler değil tabii ki. Bunun yanında sinema, resim, plastik sanatlar, edebiyat gibi türlerin takipçileri için de duyurularımız olacak elbette. Tabii ki dünya üzerinde her gün gerçekleşen milyonlarca etkinliğin tamamını duyurmamız imkansız ama en azından kendi ülkemizde gerçekleşen etkinlikler önde olmak üzere diğer ülkelerde gerçekleşen etkinlikler de yer alacak.</p>

<p>SanatD’ yi takip etmeye devam ettiğiniz sürece kültür ve sanat dallarında bilgi sahibi olmak ve paylaşım yapmak için bir bilgi akış platformunda yer almaya devam edeceksiniz demektir. Sanatla kalın…</p>